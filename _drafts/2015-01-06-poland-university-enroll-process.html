---
layout: post
title: "Як я вступав до ВУЗу у Польщі"
date: '2015-01-06T23:00:29+01:00'
tags:
- tutorial
- study
tumblr_url: http://shybovycha.tumblr.com/post/107346710221
---
<h1>IT магістратура в Польщі</h1>

<h2>Епіграф</h2>

<p>Питання продовження вищої освіти за кордоном для мене було цікавим ще з зими 2013го..2014го років. Події на Майдані та на Сході України не справляли на мене аж такого сильного враження, щоб раптово стати палким патріотом (як зробила доволі велика частина українців), тому моє рішення не сильно обґрунтоване бажанням звалити з України.</p>

<p>Це було скоріш питання принципу, напевне. У місцевому політехнічному університеті, що носить горде ім’я <em>ЖДТУ</em>, нових, цікавих чи бодай корисних хоч якось знань я ледь набрався більше, аніж за кілька вечорів читання статтей з інтернетів. І дуже вже волів я посмакувати європейського життя, європейської освіти.</p>

<p>Питання стало особливо гострим для мене на початку літа, але ці причини значно більш прозаїчні та романтичні. Загалом, сроки вступу у інші ВУЗи світу я давно провтикав, а от до Польських ВУЗів кампанія вступна лиш починалась.</p>

<!--more-->

<h2>Вибір</h2>

<p>Перш за все потрібно було обрати ВУЗ, до якого набір не закінчився і в якому є напрям Computer Science. Як виявилось, таких вузів багацько, тому вибирав я вже виходячи з вартості навчання та з того, наскільки мені здавалась цікавою програма.</p>

<p>Тут варто відмітити дуже важливий момент - у мене нема ані польського походження, ані достатньо часу/зусиль аби стати членом польської общини, що викреслює мене з претендентів на Карту Поляка. Карта Поляка - це такий собі документ, який (майже) прирівнює людину до поляка. З нею можна претендувати на безплатне навчання, купу знижок на транспорт, проживання і купу всіляких інших приємних пільг.</p>

<p>З власного багаторічного досвіду, можу запевнити: коли збираєшся влаштовуватись на роботу або йти вчитись - головним критерієм має бути <strong>виключно</strong> власна зацікаленість. Якщо робота чи ВУЗ чи ще щось не приваблює бодай в чомусь; якщо відчуваєш хоч найменший сумнів - не подобається команда, в якій працюватимеш, кількість гуманітарних або технічних (читач же може бути і гуманітарієм) або загальноосвітніх предметів, викладачі, навчальні корпуси, гуртожиток чи комп’ютерний клас - варто подивитись в бік інших варіантів. І це дуже важливий момент. Якщо навчання чи робота не приноситиме задоволення - потім буде значно складніше перестроїти себе на щось нове, цікавіше чи краще.</p>

<p>Серед моїх критеріїв була вартість навчання (так як я не міг і мріяти про безплатну основу), віддаленість від Катовіце (приватні такі, романтичні причини) та цікавість навчальної програми. Серед усіх вузів форсувати вступ я вирішив у два:</p>

<ol><li><strong>Uniwersytet Jagielloński</strong> (дешеве навчання - всього 2200 євро на рік, 2 роки навчання, 17 євро за вступ; ну дуже цікава навчальна програма <strong>Oprogramowania gier komputerowych</strong> та вельми близьке розташування Кракова до Катовіце)</li>
<li><strong>Politechnika Wrocławska</strong> (дороге навчання - 4000 євро на рік, 1.5 роки навчання, 50 євро неповертанного внеску за розгляд документів, після приїзду - ще 150 євро; не дуже цікава програма навчальна; доволі далеко від Катовіце; але 2 безплатних місця на весь ВУЗ якщо вступати за програмою <strong>Teraz Wrocław</strong>)</li>
</ol><h2>Бюрократія</h2>

<p>Наступним етапом вступу стало складання документів. У нас, в країнах СНД, це лиш купа мороки з метою отримання кількох папірців аби потім отримати інші кілька папірців&hellip; Одним словом, клята бюрократія.</p>

<p>Так от, для того, щоб програми вступу прийняли документи, необхідно їх перекласти. І зазвичай, в Польщі вимагається <strong>tłumacz przysiegły</strong> - присяжний переклад документів. Це такий варіант перекладу, коли уповноважений Республікою Польща перекладач перекладає документи (або бере готовий переклад) і завіряє своєю печаткою та підписом правильність перекладу документів.</p>

<p>Програми вступу до магістратури вимагають диплом з додатком бакалавріату та шкільний атестат з додатком. Але перед тим, як конкретно ці документи перекладуть, необхідно проставити на них <strong>апостиль</strong> - папірець українською мовою, який підтверджує істинність документів. При проставленні апостиля пластиковий атестат і диплом разом з паперовими додатками дірявляться і гарною червоною (або не дуже гарною червоною) стрічкою підв’язується папірець-апостиль.</p>

<p>Звучить цей процес доволі нескладно, але в реальності, на апостилізацію необхідно завчасно реєструватись в електронній черзі (новий спосіб заплутати людей в Україні під виглядом раціоналізаторства), після чого, <strong>увага, недокументована вимога</strong>, необхідно забронювати час відвідин державного підприємства, що робить апостилі. В іншому випадку доведеться брати талончик з номером і чекати нескінченно багато часу в &ldquo;живій черзі&rdquo;. Яка зазвичай не настає за робочого часу підприємства (з 9:00 до 13:00). Але є і тут надія - за додаткову платню (в мій час це було 60 грн за кожен документ, на якому планувалось проставити апостиль) подати документи в позаприйомний час (з 14:00 до 18:00). Де також діє &ldquo;жива черга&rdquo;. І послідовно з &ldquo;живою чергою&rdquo; приходять люди у заброньований час.</p>

<p>Варто відмітити, що від виду послуги (в моєму випадку - апостилізація) та терміну, в який необхідно її виконати (в моєму випадку - 7 діб або менше - я дійсно поспішав) залежить і вартість обробки кожного документа. Для мене ця вартість становила приблизно <strong>600 гривень</strong> - (51 грн держ. мито + 84 грн за 10-ти денний термін) * 4 документи. Плюс витрати на дорогу до центру Києва та назад.</p>

<p>Але оскільки процедура подачі надмірно заплутана, а сайт з якого реєструються відвідини не дуже очевидний і постійно збоїть, я вирішив виконати апостилізацію через сторонню організацію. Віддав я за усі документи близько <strong>2200 грн</strong>, але зекономив купу часу та нервів. До того ж, подавав документи я навпроти станції метро, поблизу якої я працюю. І на наступний же день документи з апостилями були в мене.</p>

<p>З перекладами вийшло все значно простіше - знайшов пана зі Львова, який виконував присяжні переклади. Йому достатньо було переказу грошей на картку (близько <strong>550 грн</strong> за пакет документів) та відіслані на електронну пошту відскановані оригінали документів. За день .. два я отримав &ldquo;Новою Поштою&rdquo; пакет оригіналів перекладів з печаткою та підписом.</p>

<p>Сплата рекрутаційного внеску також принесла кілька сюрпризів: дівчата, що працюють у місцевих відділах ПриватБанку не зовсім розуміються на такій непростій процедурі як <strong>SWIFT-переказ грошей</strong>. Деякі менеджерки направляють до касс, в кассах - до менеджерів, менеджери пропонують відкривати валютну картку і сплачувати з неї лише у першій половині дня. Але поряд з офісом, де я працюю (у Києві) є просто чудові хлопці-менеджери у тамошньому відділенні того ж ПриватБанку. Вони оформили всі перекази протягом години (включаючи оформлення всіх польських назв, адрес, очікування в черзі та виправлення помилок у переказі і створенні через це нового переказу), без всіляких додаткових рахунків і обов’язкових перказів лише в першій половині дня (просто у випадку переказу наприкінці робочого дня гроші надійдуть отримувачу наступного <strong>банківського</strong> дня; але комісія оцінює лише дату на чеку з банку - коли переказ був <strong>оформлений</strong>). Єдиний недолік цієї процедури - переказ вартує грошей. Приблизно <strong>10 євро</strong>. За сам переказ. Додайте ще відсоток від суми, що ви переказуєте, і вийде, що переказувати <strong>17 євро</strong> не дуже вигідно - переказ вартуватиме близько <strong>35 євро</strong>.</p>

<p>Як всі переклади були зроблені потрібно було просто відсканувати оригінали, переклади, сплатити рекрутаційний внесок, відсканувати квитанцію про оплату та закордонний паспорт і надіслати всі скани у вигляді одного PDF-файлу на електронну пошту Ягеллонського Університету, або ж кожен скан надіслати через електронну систему програми Teraz Wrocław. Тут я щиро радий за те, що розбираюсь у цих форматах і програмах для їх створення-редагування - <strong>CamScanner</strong> реально корисна програма.</p>

<h2>Випробування</h2>

<p>Після складання документів настає чергова доволі цікава процедура - тестування або співбесіда. У випадку тестування переважно оцінюється знання польської мови. У випадку співбесіди оцінюються також набуті знання та мотивація. Оскільки я обрав мовою навчання польську (яку я знав, чесно кажучи, на дуже і дуже низькому рівні), співбесіда мене трохи лякала вже тим, що вона буде. І буде скоро. Співбесіду, завдяки грамотно складеній заяві, вдалось призначити через Skype. Лайнова якість звуку та зображення вкупі з низькою стабільністю роботи цієї програми в Linux, який стоїть у мене на ноутбуці, ще більш пригнічували&hellip; Але вже під час самої співбесіди - в інші дні я звик до цього.</p>

<p>Так, у вечір перед співбесідою, за допомогою дуже дорогих та рідних мені людей, було створено невелику промову, яку я доволі успішно завчив. І у моїх уявленнях співбесіда виглядала як кімната з дядькою/тіткою, яким я б розказував текст <em>вах, какой я маладєц!</em>. Співбесіда мала відбутись об одинадцятій годині ранку за українським часом.</p>

<p>Не буду розповідати, який нереальний стресс та мізковий штурм мене підстерегли того ж ранку на роботі, але суть в тому, що стресс був сильний і мізки мої працювали на межі своїх можливостей. Але коли мені подзвонили, я не зразу зорієнтувався. Через хвилини дві, коли всі учасники співбесіди погодились, що ми більш чи менш чуємо та бачимо один одного, я отримав перше запитання. Переді мною сиділа комісія в конференц-залі з чотирьох чи п’яти осіб. І перше питання їхнє було не <em>&ldquo;як тебе звати?&rdquo;</em> чи <em>&ldquo;чому ти обрав саме Ягеллонський Університет?&rdquo;</em>, а <em>&ldquo;розкажи про алгоритм QuickSort та яка його складність&rdquo;</em>. З моїми <strong>чудовими</strong> знаннями польської, я спробував пояснити як воно працює та рекурсивно об’єднує відсортовані частинки массиву, що викликало у дядька з коміссії відверту посмішку. Наступним питанням стали прогрессії, які я ледве згадав. Останнє питання стосувалось шифрування з відкритим ключем, про яке я лиш чув. Наостанок, коміссія прощалась зі мною та обіцяла опублікувати результати в системі рекрутації, але про зміст цих слів я здогадувався ще кілька днів - якість звуку та відео в Skype різко далася взнаки.</p>

<p>Наступний тест з польської я складав доволі самовпевнено з єдиною скаргою на якість самих запитань у тесті - питання не зрозумілі до кінця, що викликало конфузи у деяких вагомих запитаннях.</p>

<p>В результаті, співбесіду з усіх українців (на сайті було вказано лише троє - разом зі мною) я склав найкраще - на 35 балів. На другому місці був хлопчина з 25ма балами. На третьому - лише із 5ма. А от тести я написав на 7.5 балів із 25. Що більш чи менш відповідало істиному рівню моїх знань польської.</p>

<p>З програми Teraz Wrocław результати обіцялись прийти до 21го липня, але до 27го числа нічого відомо так і не було. Але то і на добре, напевне - оригінали документів рідними я вже передав до Ягеллонського Університету. Там результати стали відомі як за годинником - о третій годині ранку обіцяного дня.</p>

<h2>Від’їзд</h2>

<p>Наступний етап бюрократії нахлинув коли вже було готове підтвердження прийому на навчання і оригінали документів були пред’явлені приймальній коміссії Університету (саме <strong>пред’явлені</strong> - виявляється, у цивілізованих країнах оригінали усіх документів зберігаються у їх власника; комісія ж просто реєструє їх наявність та достовірність) - необхідно було <strong>зробити візу</strong>.</p>

<p>Для подачі документів на візу, необхідно спершу їх зібрати. Але так думати в Україні з певного числа певного місяця 2014го року не доводиться - спершу варто бодай <strong>зареєструватись в чергу</strong> на подачу документів (кляте раціоналізаторство!). Місць у черзі протягом трьох тижнів не виявилось жодного. Але тут вже більше варіантів зареєструватись - можна реєструватись по телефону (<strong>дзвінки тарифікуються!</strong>) або ж через сайт. Сайт працює місцями гірше за сайт підприємства апостилювання документів. І всі сайти створені за допомогою ASP.NET, що <em>якби натякає</em>&hellip;</p>

<p>Але виявилось все значно простіше - добрі люди в деяких агенствах по оформленню термінових віз (що, виявляється, казково дорого - та ж мультивіза на 180 діб вартує <strong>700 євро</strong>!) пояснили, що за наявності запрошення від університету можна пхатись до консульства округу (в моєму випадку - це Вінницьке Консульство для міст Житомир, Хмельницький, Чернівці та Вінниця) і просто подавати документи.</p>

<p>Тут, як виявилось, існує неписане правило дресскоду: навіть якщо надворі +35 і дівки бігають поперед вас в міні-мікро шортах і напів-прозорих майках, чоловіки повинні бути одягнені щонайменше у штани. А краще ще й в сорочку. Інакше не пропускає охорона. На пропускному пункті вас можуть перевірити на металодетекторі, попередньо попросивши викласти все металеве до кошика.</p>

<p>Без виключень. В консульстві потрібно мати при собі всі документи готовими вже - з вклеєним фото і заповнені всі. Просто підходите до вільного віконечка, кажете що вам потрібно - і здаєте всі документи що попросять. Мені пояснили, що оскільки я студент польського ВУЗу, то плати за оформлення візи вносити не повинен. Натомість, пані у віконечку, дасть вам квитанцію. Її варто зберегти. Паспорта вашого закордонного вам не віддадуть - туди вклеюватимуть візу. Або поставлять печатку &ldquo;відмова&rdquo;, після якої з пів-року не можна буде звертатись за візою. Проте це малоімовірний варіант розвитку подій.</p>

<p>За тиждень настав день забирати візу - нічого особливого в цьому нема - в такому ж дресс-коді приходите до того ж консульства, звертаєтесь до віконечка видачі документів, пред’являєте збережений раніше талончик і забираєте паспорта з візою.</p>

<p>Тепер настала черга пакувати речі і тулити через кордон. Речей набирайте за правилом туристів: <strong>&ldquo;бери з собою не те, що може знадобитись, а лише те, без чого обійтись не зможеш&rdquo;</strong>. Дуже допоможе потім. Автобуси з України ходять раз на два-три дні. Квиток від Києва до Катовіц може завартувати близько 700 грн на момент написання статті. На українському кордоні напевне буде просто нестерпна черга в один-два автобуси (включаючи ваш), яка може тривати кілька годин. Тому варто запастись чтивом, музикою, кіно, співбесідниками, іграми - чим завгодно. На польському ж кордоні ходитимуть дядьки з компутерами через плече, які звіряють документи - вони можуть запитати хто ви, куди і чого їдете, кого знаєте в польщі, можуть запитати документа що підтверджує мету вашої поїздки. Загалом, за годин 20 ви доберетесь з Києва до Катовіц автобусом. Тому варто подумати про авіа-квиток.</p>

<h2>Власне, навчання</h2>

<p>Навчання в Польщі, в Яґеллонськім Університеті, навіть і порівняти не можна з українським! Всі корпуси нові, комп’ютеризовані, аудиторії - охайні, є і їдальня, і книгарня, і канцтовари, і бібліотека. Лиш спортзали не побачив я.</p>

<p>Університет мені сподобався не менше за предмети і викладачів - більшість лекторів просто нереально гарно, доступно і зрозуміло розповідає (навіть зважаючи на мій величезний досвід польської мови у розмірі місяця).</p>

<p>Про викладання потрібно окремо написати - більша частина матеріалів знаходиться на інтернет-порталі відділу університету (&ldquo;факультет&rdquo; по-українськи). Залікових книжок на нашому відділі  нема - все також через інтернет-ресурс. Але цей ресурс використовується у більшій частині польських ВУЗів, в кожному - по-своєму.</p>

<p>Лекції проходять в моднявих аудиторіях, обладнаних всім чим тільки можна уявити - проектори, автоматизоване і централізоване на столі викладача керування жалюзями, освітленням, колонками, проектором&hellip; І от більша частина лекцій супроводжується презентаціями або щонайменше текстом лекції на проекторі. Навчання дійсно спрямоване на отримання студентами знань, а не на статистику <em>&ldquo;ми випустили **</em> магістрів&rdquo;*.</p>

<p>До колоквіумів (яких, до речі, тут вистачає) ставляться ну просто нереально серйозно - всі студенти мають право прийти лише з визначеними матеріалами (&ldquo;будь-що, що ти напишеш не більш ніж на двох аркушах А4 з обох сторін&rdquo; або &ldquo;та хоч інтернет!&rdquo;), за всіма постійно спостерігає <strong>достатня</strong> кількість викладачів. На одному з колоквіумів була ситуація, коли всі студенти сиділи через ряд по вертикалі, через два місця по горизонталі один від одного, у кожного був свій набір паперу, на якому дозволено писати, своє завдання і взагалі цей колоквіум зайняв дві лекційні аудиторії.</p>

<p>Всюди в університеті є безплатний WiFi. Єдине - потрібно мати аккаунт в електронній системі університету.</p>

<p>Звісно, дуже прикро, що прийшов я навчатись лише на магістратуру - надто багато аспектів навчання не знаю, надто багато знань не отримав&hellip;</p>
